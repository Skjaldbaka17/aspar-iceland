<p>Þessir skilmálar eru samkomulag milli aðstandenda Quotel appsins og notendur þess. Í þessu samkomulagi koma fram almennir skilmálar um notkun á appinu og þjónustur þess.</p>

<h2 id="notandaagangur">Notandaaðgangur</h2>

<p>Ef þú býrð til aðgang á Quotel þá berðu ábyrgð fyrir að viðhalda öryggi aðgangsins og berð fulla ábyrgð á öllum athöfnum sem fara fram undir þínum aðgangi ásamt öllum öðrum aðgerðum sem gerðar eru í tengslum við aðganginn. </p>

<p>Veitir þú rangar eða villandi upplýsingar um þig þá gæti það leitt til þess að aðgangnum þínum verður lokað.</p>

<p>Þú skalt láta okkur vita skuli einhver óheimil notkun, án leyfis, eiga sér stað á aðgangnum þínum eða önnur brot á öryggi. </p>

<p>Við erum ekki ábyrg fyrir neinar athafnir eða vanrækslu notanda, þar með talið tjón sem eru afleiðingar þessara athafna og vanrækslu.</p>

<p>Við eigum rétt á að loka, eyða eða gera aðgang þinn óvirkan ef okkur þykir þú hafa brotið einhverjar reglur sem koma fram í þessum skilmála eða ef hegðun þín gæti skaðað orðstír eða viðskiptavild okkar og Quotel. Ef aðgangi þínum er eytt af fyrirnefndum áðstæðum, þá gæti þér verið meinað að búa til nýjan aðgang á Quotel. Við gætum þá hindrað Facebook aðganginn þinn eða símanúmer til að koma í veg fyrir nýskráningu þína.</p>

<h2 id="efninotenda">Efni notenda</h2>

<p>Við eigum ekki nein gögn, upplýsingar eða efni sem þú birtir á Quotel. Þú berð ábyrgð á nákvæmni, gæði, heiðarleika, réttmæti og áreiðanleika á öllu efni sem þú birtir og þú berð einnig ábyrgð á réttindin til að nota birt efni frá þér. </p>

<p>Við gætum en höfum enga skyldu til þess að fylgjast með efni sem þú birtir á Quotel. Við höfum engan rétt, nema með þínu leyfi, til að nota, endurgera, aðlaga, breyta, birta eða dreifa efni sem þú bjóst til eða geymir á þínum aðgangi í viðskiptalegum athöfnum, markaðssetningu eða í öðrum svipuðum tilgangi. Þó gefur þú okkur leyfi til að nálgast, afrita, dreifa, geyma, senda, endursníða og birta efni frá þínum aðgangi, eingöngu í þeim tilgangi til að geta veitt þér þjónustu og virkni Quotel. Við höfum rétt, en ekki skyldu, til þess að hafna eða eyða efni frá þér sem okkur finnst brjóta gegn okkar stefnu og reglum eða er skaðlegt eða hneykslanlegt á einhverju vegu.</p>

<p>Við tryggjum ekki að til séu varaeintök af efninu þínu skyldi gögnin þín eyðast vegna tækniörðuleika, náttúruhamfara eða eitthvað álíka. Við bjóðum upp á engar bætur skyldi slíkt gerast og þú berð ábyrgð á að eiga varaeintak af þínu efni skuli slíkur atburður eiga sér stað, viljir þú koma í veg fyrir að efnið verði ekki lengur til.</p>

<p>Þegar notandi eyðir aðgangi sínum þá er öllu efni og upplýsingar á aðganginum eytt úr gagnagrunn okkar innan 6 mánaða að fráskildum skilaboðum milli hans og annarra notenda sem ekki hafa eytt sínum aðgöngum.</p>

<h2 id="heimilarnotkanir">Óheimilar notkanir</h2>

<p>Til viðbótar við aðra skilmála sem koma fram í þessu samkomulagi þá er þér meinað að nota Quotel eða efni þess:</p>

<ul>
    <li>a) í ólöglegum tilgang</li>

    <li>b) til að biðja aðra um að framkvæma eða taka þátt í ólöglegum athöfnum</li>

    <li>c) til að brjóta alþjóðlega, ríkis- eða svæðisreglur eða lög, eða aðrar opinberar svæðisreglugerðir</li>

    <li>d) til að brjóta gegn okkar hugverkarétt eða hugverkarétt annarra</li>

    <li>e) til að áreita, misnota, skaða, ærumeiða, hræða, ógna, eða mismuna.</li>

    <li>f) til að birta rangar eða villandi upplýsingar</li>

    <li>g) til að flytja upp tölvuvírus eða annan illgjarnan kóða (hugbúnað) sem mun eða gæti verið notað til að hafa áhrif á virkni appsins eða annars hugbúnaðar.</li>

    <li>h) til að safna eða fylgjast með einkaupplýsingum annarra.</li>

    <li>i) til að senda amapóst (e. spam), stunda vefveiðar (e. phishing), setja fram fyrirslátt (e. pretext) eða skrapa eftir gögnum (e. scrape, crawl).</li>

    <li>j) í klámfengnum eða siðferðislega röngum tilgangi.</li>

    <li>k) til þess að skipta þér af eða sniðganga öryggisvirkni Quotel eða annarra tengdra appa og hugbúnaða.</li>
</ul>

<h2 id="hugverkarttur">Hugverkaréttur</h2>

<p>Þetta samkomulag felur ekki í sér neinn flutning á hugverkarétt, sem er í eigu okkar eða þriðja aðila, til þín. Öll réttindi, titlar og hagsmunir tengdu slíkum hugverkarétti helst hjá okkur.</p>

<h2 id="byrgartakmarkanir">Ábyrgðartakmarkanir</h2>

<p>Við berum enga ábyrgð á óþægindum eða tjónum sem verða vegna notkunar á Quotel, hvort sem það er líkamslegt, andlegt, viðskiptalegt eða annað.</p>

<p>Við berum enga ábyrgð á samskiptum, samningum og kaupferlinu sem fer fram milli seljanda og kaupanda bíls sem eiga sér staðar vegna appsins. Þar með talið berum við enga ábyrgð á kostnaðinn sem þar gæti verið.</p>

<p>Við berum ekki ábyrgð á villum í Quotel, þar á meðal villur í virkni, í birtingu efna eða aðarar villur og bilanir sem tengjast hug- eða tölvubúnaði sem liggur á bakvið Quotel. Þó munum við leitast við að veita sem bestu þjónustu sem við getum veitt gegnum Quotel og reynum að koma í veg fyrir villum og bilunum.</p>

<h2 id="breytingaroglagfringarskilmlum">Breytingar og lagfæringar á skilmálum</h2>

<p>Við höfum rétt til að breyta samkomulag og skilmála þessa sem tengjast Quotel og þjónustu þess hvenær sem er. Uppfærðir skilmálar taka gildi strax þegar þeir eru birtir á Quotel og munu notendur fá tilkynningu í aðganginn sinn þegar það gerist. Dagsetningin sem skilmálar eru birtir stendur ávallt neðst í skilmálunum.</p>

<h2 id="samykkiskilmlum">Samþykki á skilmálum</h2>

<p>Með því að samþykkja þessa skilmála þá staðfestir þú að hafa lesið skilmálana og samþykir allt samkomulagið sem þar kemur fram.</p>

<h2 id="hafusamband">Hafðu samband</h2>

<p>Vinsamlegast hafðu samband við okkur ef þú hefur einhverjar spurningar varðandi þessa skilmála. Hægt er að hafa samband við okkur gegnum vrummapp@gmail.com eða á facebook síðunni okkar.</p>

<hr />

<p><strong>Þessir skilmálar gilda frá 29.janúar 2019 og þar til nýjir skilmálar taka gildi.</strong></p>